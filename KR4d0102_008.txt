# -*- mode: mandoku-view; -*-
#+TITLE: 西塘集
#+DATE: 2015-08-24 23:54:24.035704
#+PROPERTY: ID KR4d0102
#+PROPERTY: BASEEDITION WYG    
#+PROPERTY: JUAN 卷八
<pb:KR4d0102_WYG_008-1a>¶
欽定四庫全書¶
　西塘集巻八　　　　　　　宋　鄭侠　撰¶
　　謝蘇子瞻端明啟¶
孤迹敢言惟憤朋邪之㒺上大臣引類不識面目而論¶
心枯朽暗華寧知春力之大漂流靡届忽踰星紀之周¶
偶因友益之多聞知有恩閎之踰峻是焉恱服至於不¶
眠竊以物惑而来道䘮為患不知有君臣之義不知有¶
神民之依惟利之為圖惟身之為進故取於下則庾廪¶
<pb:KR4d0102_WYG_008-1b>¶
殫竭饑窮相食而不以為念進於上則忠義廢斥朝廷¶
將空而不以為憂以致旱暵仍年蝗螟蔽野流𩀌無可¶
歸之室兵革無不試之方可為痛心無若是節九重之¶
䆳一言不通偶守闗征實厭輿論以人䖏世欲生奚為¶
况當雲漢側身累聞避殿而徹饍露臺請雨至於披髪¶
而叩天是激愚衷直欲大呌猶慮耳聞之無實不敢上¶
凟於所尊迺以㕔事之前目所親覩畫工初學手指令¶
圖引以短書證之古語請罷諸割剥不惠之政而黜去¶
<pb:KR4d0102_WYG_008-2a>¶
邪佞不直之臣詔邉鄙以息兵開倉廪而振乏如䝉聖¶
聼悉依愚言天澤稍後於一旬臣頭請梟於雙闕囊封¶
午逹御寢夜忘清旦之朝庶敝咸止此則神宗皇帝聖¶
慈明睿從諫如流雖堯舜復生無此過者也已而又降¶
手詔許中外實封言事逺近如躍霖雨應期洎奏疏宣¶
示之朝乃㣲臣讒譛之始或請逮繫或議刑誅則匭凾¶
應詔之書乃姦臣蔽主之路内外庶司之㑹問報必詭¶
辭一二近臣之輸忠旋皆就劾如某草芥何足齒牙自¶
<pb:KR4d0102_WYG_008-2b>¶
古奸邪囬天忠嘉就戮事不少濟死尚如歸未有如某¶
之遇先帝所請皆行上台以是出金陵諛佞側目咸欲¶
食其肉醢其骨而聖恩庇䕶止於嶺表之遷者也冕旒¶
還天神聖繼統離明渙汗暌鬼䘮輿然後明公鉅儒相¶
次萃聚期以四方萬里同此泰亨事君以人聚朝以類¶
是以愚懵之人被兹薦舉直欲召自逺方寘之近列而¶
不知已也此葢伏遇端明先生辨内外之境究榮辱之¶
歸不以人滅天故誠不以物累志故正虚而生大白以¶
<pb:KR4d0102_WYG_008-3a>¶
成明繼古人之忠端作當代之標準以為世本無事由¶
人妄而事生人本非邪以正消而邪熾若正直之並進¶
即姦欺之自消而况包荒不遐遺大臣之能事舉直錯¶
諸枉聖人之格言如湯化冰如雪見晛故以作多士之¶
氣應一時之宜此真古昔輔弼之臣知政之體而能佑¶
佐大有為者之事者也不幸奸孽暗藏良遇中變風波¶
横起紛擾更深至於迺今不異前日下愚狷介勢厄志¶
衰多病侵尋目昬足痺知難自退不俟勞言方兹聖徳¶
<pb:KR4d0102_WYG_008-3b>¶
日升羣心景附虗懐弼亮側席俊良深簡帝衷莫如門¶
下伏願早膺綸綍入正台槐以平日所欲言而不得言¶
者傾竭於冕旒之前以平日所欲行而不得行者抖擻¶
於鈞軸之上母念舊惡母記往愆釋羣疑於蔀屋之豐¶
滌衆汙於雷雨之解調諧政化俾如琴瑟之和恊叙雨¶
暘必若桴鼔之應若昆䖝草木無不咸若而山川鬼神¶
亦莫不寧如此則受恩之人如囚脫梏扶持衰疾乞丐¶
東歸守先人之屋廬收諸弟之孤幼時風節雨追野老¶
<pb:KR4d0102_WYG_008-4a>¶
於其同糗飯藜&KR0245;與天民而皆足使霜頥雪頷長歌舜¶
禹之年而狼狥犬馳或起夷齊之操則不肖之於門下¶
不為無補報者也¶
　　受恩復官謝啟¶
狂言不已重干斧鉞之誅盛徳好生特從嶺海之放當¶
與魑魅永為比隣日月重光雨雷作宥洗滌罪累復齒¶
冠裳言念優容知有殊援伏念某曩以性識之陋暗於¶
時事之機亹亹封章諄諄險論思以一介之細力正衆¶
<pb:KR4d0102_WYG_008-4b>¶
人之非譬如盛丹濃粉方衒嬙施之美而謂其醜之駭¶
人逢袂緩頬正矜顔閔之行而指其中之欲盗則誰不¶
憎惡而交怒抑事又黮黯而難明語以殄行之震師人¶
將膏柱而燃炭尚賴至尊之獨見察其危立之靡他出¶
於萬死之中錫以再生之命投諸荒逺欲其歴險以知¶
艱處以孤危俾之動心而忍性故南行者四千餘里拘¶
係者十有二年其甘如飴知有禍福之攸倚不若是恝¶
稍爲臣子之寸心不幸忠諛未白於世間旒扆遽還於¶
<pb:KR4d0102_WYG_008-5a>¶
天上永為臣節之不遂深懼獲罪於彼蒼阻兹幽縶而¶
弗伸雖欲為殉而無地嗣皇繼統聖母同朝方整頓於¶
萬㡬期惠澤於四海蠢如螻蟻何掛齒牙率先䖝魚蒙¶
被恩渥此葢伏遇某官致君以道與善至誠安社稷之¶
為心惟忠端而是與察諸危言之意知其事上之誠出¶
於憫憐不忍牢落之乆借以題品惟嫌賁餙之虗是令¶
上達聖聰䀌動帝念縱釋維繫扶疎朽枯昔以大沛漏¶
泉所望歸耕而待老今兹滌愆還舊更使有䘵而及親¶
<pb:KR4d0102_WYG_008-5b>¶
如是生成全自推奬未知報稱良以屛營¶
　　謝廣州經畧朱舍人啟¶
聖君肆大𤯝至於常赦所不原大賢用仁心不忍一物¶
之失所匪惟開數口生存之路抑又伸先帝圖任之心¶
增炳焕於日星同吉㓙於天地允為特達之舉逮兹衰¶
遲之蹤愚者驚疑問相知之何䖏識者黙諭謂至公之¶
有門竊以古之憤者或至怒髪而衝冠嘔血而不食葢¶
其情由義激氣以道充疾首疢如幻生輕矣故視斧鑕¶
<pb:KR4d0102_WYG_008-6a>¶
無斧鑕非不畏死亡也以所畏有甚於死亡者詩書之¶
典訓視權貴無權貴非不憚勢力也以所憚有甚於勢¶
力者上下之神祗蕞爾愚衷介然孤植本圖報上台然¶
許之重縁是知熈寧過誤之詳薄言獻忠頓駭瞋目倉¶
皇捧檄遁匿尹闗而蝗旱仍年饑窮滿道譏征𤨏屑怨¶
讟沸騰加以左右前後盡是兵營長於風霧曀霾如聞¶
鬼哭以為甚非社稷之福亦匪丞相攸宜圖奏夕陳政¶
令朝改雖古聖主虗懐納諫之盛㣲吾神宗從善如流¶
<pb:KR4d0102_WYG_008-6b>¶
之深人情欣歡天澤霑足當此之際誠以一日而萬死¶
勝於厯刼而浪生俄蔀沛之又豐苐讒譛之来萃竟賴¶
吞舟之漏網止於贖罪而罷官跡既混塵亂惟盈耳民¶
言萬舌惟一路之怨嗟天閫九重如千門之稠叠塊然¶
獨䖏兀爾沉吟慮之熟而計之精惟兹存亡之如繫寢¶
不安而食不飽直恐敗壊而弗支有如刀鋒鑚於胸次¶
誠謂弗白於上必將獲罪於天是傾蠢愚重凟神睿見¶
聞股慄論議風生以為幸脫於雷霆潜不知改就使立¶
<pb:KR4d0102_WYG_008-7a>¶
投於湯火誰謂不然終䝉恩宥之寛止於嶺表之竄望¶
闗築室食荼如飴託事業於漁樵付朝昏於碁酒葢知¶
人咎之已召直若已死而更生自然物汩之内忘夫亦¶
奚適而非樂惟是萱堂鶴髪難忘人子之心每於霜幹¶
露條屢起隙駒之嘆大明繼照渥澤漏泉洗其前愆還¶
以舊物脫牛衣而衣綵耘石圃以茂蘭然而風燈短熖¶
豈有長明尺水丈波還遇前險如賜長告歸終飬於偏¶
親却尋前蹤訪舊逰於萬里未報歸餘之閠重陶觧網¶
<pb:KR4d0102_WYG_008-7b>¶
之仁且兄弟五人今兹隻影松楸數壟家無兼丁藜藿¶
靡餘七幼待哺春秋敬享二簋誰尸比雖乞丐而東歸¶
不殊翰翼而雲翥盛明逺照恤隠為心以其廹於暮年¶
倘復先於薤露是終窮於盛世示貶戒於仕塗謂忠直¶
之自危至妻孥之弗庇是焉惻怛力此薦揚斯葢伏遇¶
知府經畧舍人開人以天表物於道暫龔黄之撫外本¶
䕫契之致君以不忍人之心輔不忍人之政當熈豐之¶
安習由近侍之從容親聞訓言黙識聖意謂趨時適用¶
<pb:KR4d0102_WYG_008-8a>¶
秪可集事而秉節抗論亦無他心在人才之難全矧聖¶
世之希遇安容棄置將竟叙收天語秘嚴與聞者鮮誠¶
心耿亮歴耳不忘謂如愚者之朴忠終匪先朝之遺外¶
命之不恊事常先乖困躓至斯屯難極矣出於憐念詳¶
為指陳證以孫李之召還胡范之終用曾非累月皆侍¶
清光眷言意之如斯在恩徳而奚若未知何道可副眷¶
知惟當益勵乃衷不渝其守倘昊穹之開聼不忍遐遺¶
雖蒲栁之可驚亦難自棄當何矩矱恊古猷為師有遽¶
<pb:KR4d0102_WYG_008-8b>¶
閎柯無逺則紳書中和鎮俗夙夜奉公庶獄無留之盛¶
座銘謙撝際下忠實事上片善必期之明雖則黄髪之¶
星星不忘丹衷之耿耿此為報徳他未知方¶
　　謝祖公提刑啟¶
狂言屢瀆知流竄之為輕天徳再生念分毫之未報謂¶
嶺表来歸之賜斯日邉覲拜之期而蒲栁單親雪霜雙¶
髪若出九地而復見安能此身而再違門巷蕭條家唯¶
四壁之舊田園荒瘠嵗無百釡之收老幼之指將半千¶
<pb:KR4d0102_WYG_008-9a>¶
孤&KR0276;之口踰二十使坐視而不恤豈人情之所堪遊必¶
有方深念聖神之訓呼知其處莫如鄰近之封幸兹清¶
朝孝理之辰獲遂愚者禄飬之志以為非闗市譏征之¶
守即府廪緡斛之司惟得此以便私庶食焉而無愧明¶
哲當路公恕存心竟列奏於朝廷使偹員於庠校其身¶
既逸所入亦優雖均給之未豐如慚顔之已厚葢為不¶
厭誨不倦公西猶學之不能而動斯和綏斯来子貢謂¶
如何可及自省缺然無有豈能居之不疑亦既閏平坐¶
<pb:KR4d0102_WYG_008-9b>¶
糜廩賦天矜遐夐才屈髙明總領憲防澄清海裔猥託¶
迹於屬部獲承休於下風旌車按行日月在道號令明¶
白雷霆其威正以此時倍䝉温顧屈尊光而榮涖辱詢¶
訪之甚周言念忠厚之深不接見聞之乆每披陳簡邈¶
想古人斯刮瞑眸真對髙矩泰山坻垤豈容語於崇卑¶
明鏡姆姿其安俟夫辨察洎輝光之云逺惟愧仰之積¶
深敢意過憐遽蒙優薦欲不候任滿而特賜召還論借¶
逾宜辭情甚激此葢伏遇某官事君以道立善無方知¶
<pb:KR4d0102_WYG_008-10a>¶
其心之朴忠本天資而非餙憫其官為州縣踰艾服而¶
不遷欲爾褒旌曲申勸奬若乃固窮守道篤孝事親求¶
之古人未易為比就使九章華衮兼乘明珠較之斯言¶
不為厚貺未知愚者何以當之惟資勉勵於夙宵期副¶
知愛之一二然而事有勢異志難兩諧北闕龍鸞葵藿¶
苐深於方寸髙堂甘㫖桑榆能保於幾時前言雖逺於¶
庭闈此誠有貫於金石葢以幼子戀親之日而知老人¶
依子之時幸而去春本府以再任為請迨及首夏二司¶
<pb:KR4d0102_WYG_008-10b>¶
復聨薦於朝閴兹數月之間未被一言之可果蒙矜念¶
别與叙陳俾將及𤓰獲拜新命如此則閨門之内自少¶
及老以蒙恩犬馬之身摩頂放踵而奚報¶
　　候福建漕徐郎中啟¶
言念曏以童蒙獲承師論趨風半晷想徳十年塵埃滿¶
顔方知貴賤之隔郵傳雖便敢致尺幅之書比者伏審¶
賦政外臺實臨梓里家君又幸遂得執吏於下塵驛書¶
每来具言獲庇之甚厚顧惟愚陋之無狀正以狂妄而¶
<pb:KR4d0102_WYG_008-11a>¶
逺投䖏親友乖隔之中知父子始終之遇有如執熱之¶
靡濯快以清風豈特在谷之聞音莫勝餘喜春陽已暖¶
賔廡尚遥惟徳義之所存乃神明之恊相恭以某官清¶
才不世妙識探㣲政以簡恕而宜民道以公忠而遇主¶
暫由漕輓葢屈良能當狂交䟦扈之初正中夏調度之¶
廣以百萬之緡斛横漲海之波濤人無堪勞師獲厚濟¶
况大兵翦逆方奏凱以言旋宜明賞揚庭與懋功而皆¶
稱行膺迅召入處近班瞻頌之身未縁前拜中和之飬¶
<pb:KR4d0102_WYG_008-11b>¶
惟祝自將¶
　　謝陳刑部啟¶
狂言獲罪厯三黜而不憂大恩賜還阻千里而為患葢¶
心知罪咎之大則責已為易而槖無銖兩之積則求人¶
為難將流連於逺方則念松楸之何處擬乞丐而東去¶
又無田園之可歸而况孤姪四房所聚二百餘指其有¶
母者容可責其自活其永感者倘不恤而誰依方兀兀¶
以如癡值皇皇之於隰敬展道傍之謁庶觀君子之光¶
<pb:KR4d0102_WYG_008-12a>¶
豁如乆幽忽覩白日温謙之待旌别已明存勞之勤委¶
曲良至故濟之險艱則有舟楫之假借而示以親愛則¶
通子弟之徃還終懐不足之心重兹特逹之舉叙致詳¶
委敷陳婉華論其激訐出於愛君則若探其肝膈語其¶
窮苦庇及衰族則若察之比閭遇知如斯豈世常有此¶
葢伏值提刑刑部任大臣之重以廣㝢為心惟忠君是¶
以愛民惟仁民是以勤事思以爵禄同其榮富謂夫生¶
靈繫之戚休且夫序賔以賢皆古興王之迹於今不取¶
<pb:KR4d0102_WYG_008-12b>¶
常防後用之疎自非智周萬物而究其重輕明達庶政¶
而知其緩急孰能遺狀以取智得君而進人重念徃昔¶
暌乖痛車塗之載負於今離麗真日月之照臨事掩不¶
傳知心者寡迹孤無援達上何因惟公察肺腑之存如¶
燭於燎惟公出丘山之力若舉於毛謂其老悴無歸必¶
將為異方之鬼使其沾被寸禄所活累數口之家於以¶
恢聖澤之汪洋於以勸士人之直亮是謂能勇於義是¶
謂克廣其心敢不益勵乃衷無渝厥守儻九重之開聼¶
<pb:KR4d0102_WYG_008-13a>¶
即舉族而再生則極諫直言當為救敝之事惟同心恊¶
徳永思底道之方乃能事君於以報徳¶
　　謝曹運判啟¶
騏駰車乘共欣明徳之依雲日門庭獨阻下風之拜敢¶
期特達首被薦論以曩昔之寸長見褒多於今日信大¶
臣之所舉惟四海之為心伏念某本以惷冥成此介僻¶
惟進取於陳腐殊不知夫變通初狂其心敢議朝廷之¶
行事如瞽無相寧知湯火之在前且精誠廹中而論奏¶
<pb:KR4d0102_WYG_008-13b>¶
不已雖憂國之志至於義不顧身而犯分之誅明知罪¶
不容死投之逺服實以寛恩謂不齒以終身豈生還之¶
有望故至則卜宅而親自灌園築北望之䑓期以沒猶¶
嚮闕開東出之戸惟其逺尤望親至於君父之門如隔¶
生亡之路日月離照雨雷觧孚併洗前愆復還舊物夐¶
辭瘴海歸覲慈闈女已有歸兒將就傅豈知故國亦喜¶
言旋不惟父子之再圎仍慶祖孫之相識以有誅之無¶
赦既䝉恩而更生陡若無罪之人還叨及親之禄此其¶
<pb:KR4d0102_WYG_008-14a>¶
盛遇曏未多聞自非熈朝安有斯事而親頭雪滿不忍¶
庭几之再違帝闕天鄰惟有夢魂之可到進必以禮心¶
既愧於古人仕惟辭尊食乃有於常職今則身居庠校¶
位辨師資不知塵埃奔走之勞惟兹詩書講誦之樂親¶
所安强之問每不至於踰旬俸緡甘㫖之餘時或迨於¶
周急尚何不足更此過憐㧞於州邑之賤㣲求寘臺閣¶
之清近屬辭委曲引例詳明循分有涯俾心生愧斯葢¶
伏遇某官致君以道任道以身謂夫執古以御今期於¶
<pb:KR4d0102_WYG_008-14b>¶
兼濟惟是舉賢而薦善不以遐遺所以達君上之聰明¶
收天下之髦俊俾無逸徳惟明部司憫大公之淪亡思¶
一日而旋復以某不肖操心近仁惟其素志之不囬庶¶
幾後効之可勉矧徳慧才猷之未白而艱虞險阻之偹¶
甞是焉動心亟此飛奏若乃性資直諒問學精㣲豈伊¶
下愚敢當斯語不惟矜其窮而必其進又將引以美而¶
勵以修使造物者之用心其致曲不過如此爝光鼯技¶
何勝稱餙之異常冰膽蘗心惟有生死之不二且生未¶
<pb:KR4d0102_WYG_008-15a>¶
識面何縁姓字而達前而遽然受知直有父兄之過愛¶
在古則有於今誠難稽往行於遺編若不及者幸嘉猷¶
而再覩如欽服何¶
　　邵武謝漕使啟¶
聖君赦過復其命位之勞大臣用仁念及朝昬之飬為¶
飛章而言上俾乘驛以赴官振老莱之衣知親庭之不¶
逺捧毛義之檄欣廪給之踰初爰擇吉辰已從禮上伏¶
念某曏縁狂妄自取譴尤以至罷任京門投身嶺服雖¶
<pb:KR4d0102_WYG_008-15b>¶
此積年之乆或不堪其憂未嘗一日之間不自見其過¶
以為患至掇者無若自下訟上無所禱者其惟獲罪於¶
天古之至人其有先存諸已死而屍諫尚能忠感其君¶
葢金石可以意通而日月可以精貫何兹睿聼之至聰¶
獨以力爭而無補是皆謨議有所離道思慮或乖致誠¶
倘利害就違之端未能一其志則是非然否之論鮮弗¶
戾乎中是焉杳冥莫之相恊不少濟於民物益彰醜於¶
朝廷曲從宥流實沐寛政京闕萬里天居九重負罪而¶
<pb:KR4d0102_WYG_008-16a>¶
南歴年有紀築臺面北開軒傃東言念君親之恩如有¶
死生之隔方且衽席墳史盤盂訓謨思到昔人少贖前¶
過而寸長未立大變遽来還顧幽囚之身如在九泉之¶
下尚無生意敢望榮階明睿纂圖愛慈同政青天白日¶
千古一朝方整頓於萬機期阜康於四海蠢如螻蟻先¶
有恩勤併洗前愆頓還舊物出南天之炎瘴稚子三人¶
還故里之庭闈慈顔八十豈不幸矣尚兹䀌然曲原奉¶
侍之心過有特達之舉此葢某官以周孔之道思堯舜¶
<pb:KR4d0102_WYG_008-16b>¶
其君飬民若撫嬰孩得士有如珍寳雖漕輓外臺之為¶
任而左右近臣之用心自愛親而及人以已達而成物¶
故能矜視斥謫若其無辜委曲維持惟恐不至若乃藻¶
辭華絢無非餙短以為長誨語丁寧益欲遷善而逺罪¶
此雖父兄所以訓飬天地之於始生較其為勤未之能¶
過敢不冰飲蘗食夜寐夙興懐謙山以致思恪兹官守¶
想洊雷而自省惟厥身修雖疾不以憂親誓死寧浼知¶
已此為報徳他未知裁¶
<pb:KR4d0102_WYG_008-17a>¶
　　運副石太丞問候啟¶
言念封域相望竊依仁者之懿鄰搢紳之間又熟君子¶
之髙誼緬想成徳殊非一朝如思逺人邈未得見豈無¶
尺幅之問為有煩黷之嫌近大人有漳浦之書知從者¶
領漕臺之任衣繡還里為福於民公忠輸朝愷悌在物¶
素所信者尚何疑哉不惟華髪之單親日荷庇愛又聞¶
狂者之前事曲荷褒稱是知盛徳無所不容又見大賢¶
之所樂與乃以幽縶莫親崇墉則其方寸之為勞葢亦¶
<pb:KR4d0102_WYG_008-17b>¶
不言而可諭春和已布物類甚繁是惟道義之門倍有¶
神祗之助恭以運副太丞文醇乎古行歸於周政以簡¶
厚而有聞志以清尚而無累暫由漕輓行踐清華夫惟¶
無所即而不安盖亦無所居而不治當狂交䟦扈之日¶
政中夏調度之繁飛帆千艘逺有緡斛之饋積水萬里¶
一無風波之虞出於人為宛有神力王師獲濟已聞執¶
訊之歸天寵所加宜有懋功之賞竚期柄任别副民瞻¶
禱戀之心未趨門戺中和之飬願式訓言上以為郊廟¶
<pb:KR4d0102_WYG_008-18a>¶
社稷之繁禧下以慰昆䖝草木之同望¶
　　代謝帥及提舉啟¶
叨奉聖俞就更麾守不離旌㦸之下而得方州之雄惟¶
私幸之過優豈公議之為允徳非任稱慚與感深伏念¶
某空疎無取之才膚淺不明之學乆焉禄仕鮮矣能聞¶
竊小郡以自營期效勞於絲髪臨多事之靡極若累足¶
於冰淵雖竭夙夜之勤未聞涓埃之補而河源闕守部¶
司選賢乃以菲才當兹優選撫未煖之席拜惟新之恩¶
<pb:KR4d0102_WYG_008-18b>¶
已披歸善之山川仍庇畨禺之節斾此葢某官大公錫¶
類至貴尚同吹嘘朽枯振起寒滯深憐晚達每借美談¶
是令衰悴之蹤謬兹寄委之重日月照臨之盛鍜礪去¶
取之間思答生成惟期飭勵過此以往未之或知¶
　　代候安撫内翰啟¶
介守陋藩乆違台屏雖疆圻之宻邇獲貢短封若葵藿¶
之為心未容具諭秋方首序物已向成義當剛正之行¶
神惟愷悌之福恭惟經畧安撫内翰赤心許國直道濟¶
<pb:KR4d0102_WYG_008-19a>¶
時恬夷於中簡肅於外甚寛而不慢至佚而常功當萬¶
寳之畢收有京其積則仁人之受祉其厚宜何矧長途¶
懽謳方知賈父之来晚而衮衣遄迓惟恐周公之東歸¶
最被恩知尤傾心斾惟冀俯順時令倍迎天和上為邦¶
朝廟社之殊休下副草木昆䖝之同望¶
　　代文初謝許憲啟¶
賔筵從事薦墨尚新京輦名班飛章已再深惟謭薄祗¶
覺㥏慚竊念某本以謏才生於遐徼學未遑於貫道仕¶
<pb:KR4d0102_WYG_008-19b>¶
已廹於為貧奏薄技於有司屢遭黜辱縁家君之告老¶
始玷恩榮在清朝無貂㦸之交顧窮巷有簞瓢之歎徒¶
以幼承清白之訓粗知義理之方進不敢矯餙以沽名¶
退不敢偷懦而憚事忘食與寢尚恐曠疎厯歳彌時曾¶
無補益殊不知何能可録何節可稱以深左右之知洊¶
蒙特達之舉此葢伏遇某官急於奬激憫其羈窮葢取¶
其片善之長立欲致青雲之上譬若生成之造雖則無¶
私至於煦嫗之和偏在朽質顧存心之若此其何徳而¶
<pb:KR4d0102_WYG_008-20a>¶
報諸敢不益勵鈍愚復循典訓益堅乃素用觀厥成無¶
遺知己之羞更副倚門之望¶
　　代謝僕射相公¶
罷局湘南思投散地分符海上更竊重藩方兹涖事之¶
初不勝居寵之愳㒺然未濟因此深惟伏念某江湖陋¶
生蓬蒿寒士幸遇文明之代得從衿佩之遊較藝詞闈¶
雖蹉跎而晚達觀光天表俄顧遇之獨隆兩周甲癸之¶
年遽至郎列三易騏駰之乘備玷使華治効鮮傳每求¶
<pb:KR4d0102_WYG_008-20b>¶
遷避聖恩未報難便清閑擬乞偏州力圖自効庶事權¶
之稍逺在愚分之易安敢謂都俞益加奬㧞優分符竹¶
選付翰垣矧兹晉水名州閩山佳處封疆濶逺人物庶¶
繁驛道四通海商輻湊夷夏雜處權豪比居訴訟既多¶
積習仍薄自非裁斷明敏何以鎮壓輕浮猥以非才特¶
恩詳委此葢伏遇某官權衡在手覆載為心左右濬明¶
期致二帝之盛升陟髦俊了無一介之遺是令孤蹤曲¶
被重寄敢不黽勉夙夜遵奉詔條問瘼漁樵已見時平¶
<pb:KR4d0102_WYG_008-21a>¶
之無苦平心獄訟更期人至於不寃上答天臨下酬鈞¶
造¶
　　代謝章相公啟¶
艫舳相䘖近解荆陽之印山川如畫忽臨海上之州追¶
輸輓之無功念翰垣之尤重踧然亡措信其若驚伏念¶
某性不敏明學尤荒略雖交泰之云遇在連蹇而獨多¶
蹉跎塲屋之年已踰强仕殆用廷策之始方沾一官而¶
家世單㣲姓名淪晦始幸從於寸禄敢過意於榮途偶¶
<pb:KR4d0102_WYG_008-21b>¶
以孤蹤誤䝉聖眷擢從簿計之當屢更使命之華日月¶
其滔越星霜之十換夙夜匪懈惟臣子之片心曾未補¶
於涓埃忽自驚於蒲栁故自南湘之罷惟思支郡之求¶
以為稍逺事權庶安愚分且剖符裂壤稱為國之藩宣¶
而率職分憂實代天而撫牧歴漢唐之盛世才循良之¶
數人故我熈朝兹為精選矧清源之奥壤乃古越之名¶
城驛騎通途樓船漲海農士工商之㑹東西南北之人¶
獄訟既繁才難理劇風俗甚薄徳必鎮浮豈伊庸虗可¶
<pb:KR4d0102_WYG_008-22a>¶
勝畀付此葢伏遇某官主張吾道憫念寒生知愛之深¶
盖非一日吹&KR0821;之借乆所先容方其擬議之間尤極奬¶
提之力致兹叨遇全出生成夫惟㑹遇之艱難是有賢¶
哲之感慨在深恩之未報豈鄙意之能忘誓以旦宵奉¶
遵條詔承化流而下濟究時弊以上陳庶俯仰之無慚¶
斯荅酬之大槩¶
　　代謝右丞啟¶
蠡湖輸輓慙非八駿之儔南部麾符遽忝列城之守視¶
<pb:KR4d0102_WYG_008-22b>¶
事云始撫心載驚伏念某樗櫟小材江湖陋士蹉跎晚¶
節玷竊榮科猥以寒根孤露之蹤特荷先朝不次之命¶
自簿領之云當俄使華之屢更地重望隆職清任數聖¶
恩難報惟知一節以奉公駑足素遲豈能十駕而追驥¶
洎解荆湘之印急趨京闕之朝期衰質之得陳庶偏州¶
而自効敢圖僉論更益寵陞惟晋水之名藩實閩陬之¶
要㑹封疆夐逺水陸交通㕓野雜居權門比户舟車遴¶
集異類滿途獄訟奸欺裁斷必期於平允風俗浮薄鎮¶
<pb:KR4d0102_WYG_008-23a>¶
重要在乎敦龎如某菲然何有於是直荷優選不容巽¶
辭此葢伏遇某官令問餙身盛徳扶世致主以道遇物¶
至仁雖平常議論之間皆提㧞俊髦之意是慿過譽叨¶
此誤恩矧聖哲之同朝惟蒸庶之為念職當撫牧化在¶
承宣當黽勉於夙宵期遵奉於條詔清夷審斷之際慎¶
重舉措之間無愧循良用酬陶鑄¶
　　代林丈賀王帥啟¶
文閣升華天南秉鉞逺人知賴朝命有輝恭惟安撫待¶
<pb:KR4d0102_WYG_008-23b>¶
制為道生時以仕行義仁於輔世徳以復君文章龍虎¶
於士淵刑政藩屏乎物宇庾桂多故旰宵以憂是迂鎮¶
東之車来建清海之節冠紳相慶乆師仰於令猷禽鳥¶
何知若鼔舞於新渙如某不肖傾仰有年擢第明廷幸¶
同雨露之濡澤假麾小郡遂依日月之餘光其為欣歡¶
非所名諭¶
　　代新連州到任謝漕啟¶
治無善狀每懐愧於髙明上倚殊庥廼重成於叨遇領¶
<pb:KR4d0102_WYG_008-24a>¶
麾踰再得地益佳暨兹展臨方驚庸陋惕焉危慄如蹈¶
虗空伏念某本以陋生素無他技幸少聞於詩禮粗不¶
墜於箕裘值時之明為士者貴竟以獵取之學而叨榮¶
仕之階起於樵耕襲迹冠裳之末曾未星紀置身京朝¶
之聨以至賛漕發於江淮分符竹於嶺海五更歳筦三¶
換郡章况兹山秀水清土腴物阜戸口繁庶而民甚朴¶
訟訴稀鮮而吏不煩王蔣之經營韓劉之題詠闤闠有¶
林泉之勝樓臺在雲霧之中足以乘藉熈隆之年優游¶
<pb:KR4d0102_WYG_008-24b>¶
遲暮之日雖出於素望然非所敢期何兹天幸之深畢¶
遂愚者之願此盖伏遇某官開先俊乂刻意單寒謂其¶
寤寐公家夙宵民事雪霜雙鬢金石片誠思有以逸其¶
將衰庶幾焉迄無曠事故兹假借之厚誠以生成為懐¶
敢不遵奉詔條咨詢疲瘼處無事猶多故勵晚節於初¶
心簿書程督之間民俗澆淳之際力所可到知無不為¶
此為報恩他未預議¶
　　代林丈問候陳察使啟¶
<pb:KR4d0102_WYG_008-25a>¶
低折塵勞十年一夢飛馳賢誼千里寸心永惟記奏之¶
缺然至於惶愧而惕若此者伏審逖傳清問臨恤逺人¶
豸繡冠裳日月旌騎神祗相恊穀禄繁滋恭以某官孚¶
命於天以人議法生惟民福仕與道謀風憲起於直躬¶
惠慈應於徯志出為耳目惟忠信之爰咨入告謨猷當¶
靖嘉之坐致前指爕調之日用諧祝願之心某忝被愛¶
知不勝幸望守兹下郡莫拜前塵惟冀倍保鈞和以迎¶
天寵¶
<pb:KR4d0102_WYG_008-25b>¶
　　代謝座師啟¶
治術迂疎乆無成効皇明因任仍厥舊封對已習之吏¶
民頒惟新之命詔兹為厚幸知所從来伏念某起於孤¶
寒初從州縣勉循繩墨僅寡過尤偶玷京朝之聨遽叨¶
符虎之寄七年之乆三易所臨惟此桂陽古為名郡江¶
山秀美民物富繁可無勞而收功其惟淳而易化亦既¶
累嵗薄無佳稱徒以簿計敝訛已除去其根本門庭閴¶
寂粗若可以優游茍便將老之年是從請復之例正艱¶
<pb:KR4d0102_WYG_008-26a>¶
難於外任何聼許於過求此葢伏遇某官開奬至公維¶
持大計得人片善若已千能謂其為政粗有以便民俾¶
之乆任乃畢其㣲効加以矜憐之自昔豈其衰晚而肯¶
遺過於吹&KR0821;成此僥倖敢不益勵所素圖惟其終襦袴¶
斯民追循良於往哲冰霜所守無愧忝於深知¶
　　代太守謝帥并職司啟¶
長吏之重選委至嚴非材之人叨竊容再獲迎新命知¶
有先容伏念某本以疎愚遘兹熈盛幼焉就學壯而仕¶
<pb:KR4d0102_WYG_008-26b>¶
官起於掾尉之㣲至於牧守之任嵗月其逝僅兹三紀¶
之年上下之間竟無一髪之補英雖小郡道實要衝豈¶
無事為足可施設而才力淺短術業荒唐其竭精神粗¶
支吾於牒訴豈不旦夜僅遵奉於詔條不思退藏尚圖¶
再任正懼過求之責遽承俞命之榮此葢伏遇某官維¶
持大公奬掖片善貴焉期於達賤賢而不以間愚其在¶
單寒尤所矜惜是令疎朽之質荷兹委屬之仍敢不左¶
右規繩夙夜牒訴循良可學皆將刻已而書屏職局所¶
<pb:KR4d0102_WYG_008-27a>¶
當惟有悉心而盡力此為報徳他未知從¶
　　代文初謝職官啟¶
民曹小掾方懐曠廢之慚幕府清資遽叨特達之薦出¶
於過望何止愧顔重念某倥侗欵啟之資踸踔獨行之¶
歩志雖好古學不造㣲行欲趨時動恐違義徒竊禄以¶
為飬以為貧而取譏方清朝之急人正賢者之連茹敢¶
期公舉屢顧菲材然宰邑之官實字民之任於今日百¶
里之長乃往古大國之封法新而未明則何以利公家¶
<pb:KR4d0102_WYG_008-27b>¶
澤秘而不下則何以副民望情誠至懼未敢形言日月¶
大明俄先察隠以為列郡之從事抑亦操錦而學裁依¶
於賢守倅則知為政之大方以其閑朝昕又得讀書之¶
餘暇責至輕而要事至佚而功為惠也深於徳難荷此¶
葢伏遇某官誠於引類志在愛民以大公至正之心成¶
極備曲至之徳譬如春風之在草木未甞不各遂其私¶
至於物産之有根華亦莫能兩施其力出於元造惟此¶
恩私敢不益勵深衷恪全素守勉旃未至之學稱斯新¶
<pb:KR4d0102_WYG_008-28a>¶
命之榮是焉始終用荅知遇¶
　　代太守到任謝憲漕啟¶
比者叨奉恩俞繆當麾守已諧臨視方竊面驚伏念某¶
性本鈍䝉學尤荒畧祗服先師之勤誨幸逢聖世之大¶
明是叨一官以後羣俊雖志於行已深勵夙宵而才不¶
過人終鮮稱譽矧以有國之慎擇無若列郡之守臣俾¶
分憂勞用壯藩翰必也識足以知幾變徳足以帥吏民¶
自省歉然其安稱此斯盖伏遇某官至誠與類厚載有¶
<pb:KR4d0102_WYG_008-28b>¶
容方以成物為心惟知誘人於善肆令愚陋獲比髙明¶
照之以日星提之以衡石是知絲絫無所遁逃惟竭愚¶
庸期副臨矚究民之瘼奉公忘私皆所素存今其益懋¶
過此以往未知所裁¶
　　代太守謝憲舉大藩啟¶
得麾非稱動惟凉徳之慚㧞彚無方重以大藩之舉荷¶
知逾分省已若驚伏念某生本顓䝉學尤空畧寡聞無¶
卓既困後知惟思力行之近仁不以頃食而敢怠以謂¶
<pb:KR4d0102_WYG_008-29a>¶
為子者必善繼志述事故無往而不念其先為臣者移¶
所以事親事君亦何適而敢忘其上有以伸已而澤物¶
孰若為州而長民而鳴絃之傍有郡若邑請以自試涖¶
之方驚葢以有吏有民為條為教巻舒由已休戚繫之¶
思有以惠鰥寡必若杜南陽思有以洗寃誣必若袁楚¶
郡以夕繼書彌嵗於兹寂無佳稱可追前古而况照之¶
以日月則妍醜何避平之以衡石則重輕孰逃猥以銖¶
絫之多謂宜垣翰之重此葢伏遇某官致君有道求類¶
<pb:KR4d0102_WYG_008-29b>¶
如饑思以爵禄樂與之同而為宗社無疆之計得片善¶
如獲金璧若無有連城之珍如髙風之助鷦鵬唯欲置¶
青雲之上是令疎拙亦荷薦揚冰食奉公知難私報鷄¶
鳴為善惟懋素心¶
　¶
　¶
　¶
　西塘集巻八¶
